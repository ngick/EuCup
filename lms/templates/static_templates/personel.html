<%! from django.utils.translation import ugettext as _ %>
<%inherit file="../main.html" />

<%block name="pagetitle">Περί - Οι άνθρωποί του</%block>

<section class="container about">
<table class="ngabout">
<tr><td class="ngabout"><%include file="menu.html"/></td>
<td class="ngabout2">



<h1>Οι άνθρωποί του</h1>
<h2>Στέφανος Τραχανάς<br/>Διευθυντής</h2>
<p class="ngabout"><img class="rs" src="/c4x/Mathesis/Phys1/asset/trachanas.jpg" alt="Στέφανος Τραχανάς">
 Ο Στέφανος Τραχανάς διδάσκει, μεταξύ άλλων, κβαντική φυσική και διαφορικές εξισώσεις στο τμήμα Φυσικής του Πανεπιστημίου Κρήτης από το 1983 έως σήμερα. Είναι συγγραφέας εννέα πανεπιστημιακών συγγραμμάτων στα παραπάνω πεδία και ενός βιβλίου για το ευρύτερο μορφωμένο κοινό με τίτλο <i>Το φάντασμα της όπερας: Η επιστήμη στον πολιτισμό μας</i>. Το βιβλίο του, <em>An Introduction to Quantum Physics</em>, κυκλοφόρησε πρόσφατα από τον εκδοτικό οίκο Wiley. Το 2003 ανακηρύχτηκε σε επίτιμο διδάκτορα του Πανεπιστημίου Κρήτης ενώ το 2012 του απονεμήθηκε το Εθνικό βραβείο εξαίρετης πανεπιστημιακής διδασκαλίας, το οποίο επιδίδεται από τον Πρόεδρο της ελληνικής δημοκρατίας. Για το σύνολο της προσφοράς του τιμήθηκε το 2015 με τον Ανώτερο Ταξιάρχη του Φοίνικα της Ελληνικής Δημοκρατίας. Ως ιδρυτικό μέλος και διευθυντής των Πανεπιστημιακών Εκδόσεων Κρήτης μέχρι το 2013 είχε τη βασική ευθύνη για τη δημιουργία του πρώτου πανεπιστημιακού εκδοτικού οίκου της χώρας. Τα τελευταία χρόνια το όνειρό του είναι η διαδικτυακή εκπαίδευση και το νέο είδος εκπαιδευτικού υλικού που θα χρειαστεί για να την στηρίξει. Πιστεύει ότι η χώρα μας δεν μπορεί να μείνει έξω από τις επαναστατικές αλλαγές που συντελούνται αλλού σε αυτό το θέμα και γι' αυτόν το σκοπό πήρε την πρωτοβουλία για την ίδρυση του <i>Mathesis</i> &mdash;ενός ιδιαίτερου τμήματος των ΠΕΚ&mdash; στο οποίο και προσφέρει εθελοντικά την εργασία του τόσο ως διευθυντής του (πλήρους απασχόλησης) όσο και ως δάσκαλος ή συγγραφέας. Η επιτυχία του «πειράματος» είναι το προσωπικό του στοίχημα για τα επόμενα χρόνια.
</p>


<h2>Νίκος Γκικόπουλος<br/>
Τεχνικός υπεύθυνος</h2>

<p class="ngabout">Συνεργάζεται με τις Πανεπιστημιακές Εκδόσεις Κρήτης από το 2011 ως τεχνικός πληροφορικής αρχικά για την κατασκευή ενός ειδικού διαδικτυακού και διαδραστικού βιβλίου και την παραμετροποίηση του λογισμικού αυτοματοποιημένης εξέτασης των χρηστών του. Ενώ από το 2014 και μετά είναι ο τεχνικός υπεύθυνος του <i>Mathesis</i> με τη βασική ευθύνη τόσο για την παραμετροποίηση της πλατφόρμας OpenEdX, όσο και τη βιντεοσκόπηση των μαθημάτων του.</p>
<!-- ενώ παράλληλα ασχολείται με την κατασκευή εκπαιδευτικών βίντεο με χρήση νέων τεχνολογιών. Έχει επίσης εργαστεί στην κατασκευή διαδραστικού βιβλίου του Mathesis, όπως και στην παραμετροποίηση ανοικτού λογισμικού συστήματος ηλεκτρονικής εξέτασης φοιτητών.-->
<p class="ngabout">Μετά τις σπουδές του στην Αγγλία ασχολήθηκε ενεργά με την διδασκαλία Η/Υ και την ανάπτυξη (διαδικτυακών και μη) εφαρμογών πληροφορικής και πολυμέσων στο Πανεπιστήμιο και το ΤΕΙ Κρήτης, και ως Διαχειριστής Συστημάτων και δικτύων στο Υπολογιστικό Κέντρο του Πανεπιστημίου, καθώς και στις αθλητικές εγκαταστάσεις του Δήμου Ηρακλείου. Παράλληλα συνεργάστηκε με το ΙΤΕ για τις ανάγκες του έργου D-Space στο οποίο ανέπτυξε εφαρμογές αυτοματοποίησης και απομακρυσμένης διαχείρισης των τηλεσκοπίων και άλλων αστρονομικών οργάνων για το Αστεροσκοπείο του Σκίνακα.</p>
<p class="ngabout">Επίσης εργάσθηκε ως ερευνητής πληροφορικής στο τμήμα Έρευνας και Ανάπτυξης της FORTHnet A.E, καθώς και σε διάφορες επιχειρήσεις του Ιδιωτικού Τομέα για την δημιουργία λογισμικού, κατασκευή ιστοσελίδων, ανάπτυξη και τεχνική υποστήριξη δικτύων, σεμινάρια κ.ά.</p>

<p>&nbsp;</p>

<h2>Δημήτρης Αγγελάκης<br/>
Προγραμματισμός και τεχνική υποστήριξη πλατφόρμας, παραγωγή μαθημάτων του Mathesis</h2>
<p class="ngabout">Συνεργάζεται με τις Πανεπιστημιακές Εκδόσεις από το 2015 και ασχολείται με τον προγραμματισμό και την τεχνική υποστήριξη της πλατφόρμας OpenEdX και την παραγωγή μαθημάτων του Mathesis. </p>
<p class="ngabout">Μετά τις μεταπτυχιακές σπουδές του στην Αγγλία δούλεψε για 13 χρόνια ως προγραμματιστής διαδικτυακών εφαρμογών στο τμήμα Έρευνας και Ανάπτυξης της εταιρείας Forthnet SA όπου ασχολήθηκε κυρίως με την ανάπτυξη ευρωπαϊκών projects και εν συνεχεία στο τμήμα μηχανογράφησης στο οποίο ασχολήθηκε με εσωτερικά projects της εταιρείας. </p>
<p class="ngabout">Από το 2013 έως το 2015 υπήρξε συνιδρυτής και core developer, server & database administrator της διαδικτυακής πλατφόρμας citybeez.gr. </p>
<p class="ngabout">Στο παρελθόν έχει διδάξει πληροφορική σε διάφορους εκπαιδευτικούς φορείς. </p>

<p>&nbsp;</p>

<h2>Κατερίνα Λιγκοβανλή<br/>
Υπεύθυνη Επικοινωνίας</h2>
<p class="ngabout">Συνεργάζεται με το Mathesis από το 2015 ως υπεύθυνη επικοινωνίας του προγράμματος.</p>
<p class="ngabout">Έχει σπουδάσει Ιστορία και Φιλοσοφία της Επιστήμης και έχει λάβει διδακτορικό δίπλωμα στη Βασική και Εφαρμοσμένη Γνωσιακή Επιστήμη, με βασικό ερευνητικό της ενδιαφέρον την αλληλεπίδραση νόησης και συγκίνησης.</p>
<p class="ngabout">Στο παρελθόν έχει υπάρξει συντονίστρια του Διεθνούς Φεστιβάλ Επιστημονικών Ταινιών της Αθήνας (ISFFA).</p>
<p class="ngabout">Έχει διδάξει ψυχολογία των συγκινήσεων και μη λεκτική επικοινωνία σε μεταπτυχιακά προγράμματα σπουδών του Πανεπιστημίου Αθηνών και του Χαροκοπείου Πανεπιστημίου, ενώ έχει επίσης ασχοληθεί με τη μετάφραση και επιστημονική επιμέλεια σχετικών επιστημονικών άρθρων και βιβλίων.</p>






</td></tr></table>

</section>


